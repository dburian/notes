[b/000004]: bibliography/000004.md

# Amortizovaná složitost algoritmu

Amortizovaná složitost algoritmu je průměrná složitost nějaké operace přes
předem určený seznam volání dané operace.

Amortizovaná složitost se hodí v případě, že složitost algoritmu v nejhorším
případě se zdá být až moc pesimistická. Příklady použití jsou: binární čítač,
roztahující se pole, líné vyhledávací stromy.

Amortizovaná složitost se počítá buď:

1. agregační analýzou,
2. potenciálovou analýzou.

## Agregační analýza

Aggregační analýza spočívá v shrnutí seznamu volání dané operace do jednoho
kroku. Primitivně:

$$\frac{\#zavolání\ operace}{\#možných\ stavů\ datové\ struktury}$$

Přičemž uvažujeme, že datová struktura je schopná přecházet mezi stavy v
konstantním čase.

## Potenciálová analýza

Základní myšlenka je, že při rychlých operacích si "uspoříme" nějaký čas a
naopak při pomalých operacích si ho zase vybereme. Uspořený čas se nazývá
potenciál (značení $\Phi$) a je vázán ke stavu datové struktury. Uvažujeme tedy,
že operace nám zabere nějaký čas (nazývaný amortizovaný), ze kterého něco
vypotřebujeme ihned a něco si uspoříme. Amortizovaný čas za $i$ tou operaci
(značený $A_i$) je formálně definovaný jako:

$$A_i = R_i + (\Phi_i - \Phi_{i-1})$$

, kde

- $R_i$ je reálný čas na operaci $i$,
- $\Phi_i$ je potenciál po operaci $i$.

Celkový reálný čas pro $n$ volání by tedy vypadal takto:

$$\sum_{i = 1}^{n} R_i = \sum_{i = 1}^n A_i - \Phi_i + \Phi_{i-1} = (\sum_{i = 1}^n A_i) - \Phi_n + \Phi_0 \leq \sum_{i = 1}^n A_i$$

, jelikož potenciál je vždy kladný a $\Phi_0 = 0$. Tedy reálný čas je omezený
součtem amortizovaných časů.


Zdroj: [Datové struktury 1][b/000004]
